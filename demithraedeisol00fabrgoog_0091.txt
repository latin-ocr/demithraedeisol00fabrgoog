,ΕΞ-

enim Mithras ut solet ornatus„ ea de causa nominandus
est, quod corpus Dei stellarum aut zodiaci imaginibus
exstat ornatum. Sunt autem aries, libra, cancer, caper.
Sed plura pro certo quidem dici non possunt, cum statua,
multis partibus sit destructa. Falso nil nisi caudices
manibus tenere Deum facile, cum semper claves inveneriS,
intellegas. Quod Mithrae pedihus suppositum est, utrum
globus sit, necne, diiudicari non potest. Equidem eam
restaurationem esse rectam persuasum habeo, Imago statuae
forma ficta est.

Praetereundum fere ectypum tabulae alterum habeo.
Nil enim novi affert nisi globum quadratis lineis circum-
datum, quo mundum fingi et significari, solem terram
quasi transgredi, quis est quin statim cognoscat. Primi
a nobis simulacri expositi simillimum est, cum Deus rursus
quattuor alis praeditus exstet et sinistra baculum aut
sceptrum teneat. Restat, ut commemorem artificii forma
posse intellegi simulacrum parieti fuisse insertum,

Progrediamur ad paginam septuagesimam tertiam. L.p.LXX1111,2.
'Cuius prima imago plura nos docet. De ipsa autem figura
modo notandum est Deum brevi vestimento esse vestitum,
serpentum caput usque ad os Dei proferre, Mithram dextra
clavem, sinistra rem dubiam tenere, Invicti pedes in
ungues desinere. Quam ad imaginem accedunt ara cum
igni imposito et vir tiara ornatus equum ducens et fortasse
hastam tenens3 easdem autem figuras in altera quoque
simulacri parte fuisse reliquiis ipsis plane cognosci potest.
Quae cum ita sint, facile intellegas de Deo ipso et de
altari plura non esse dicenda. Quid autem sibi velint
duae illae viri cum equo imagines , eruere me nequire
fateor, nisi forte, concedas unum e Mithrae servis esse.
Quam ad rem autem equi sint adhibiti, me quidem
latet. ——Plura minime autem certiora de ea re invenis a
scriptore nostro in libro IX indicis exposita.

‚ Restat fragmentum demonstratorum artificiorum si-
millimum. Corpus enim tantum Dei servatum est, quod

