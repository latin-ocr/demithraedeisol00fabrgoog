13

 

quidem notandum est scriptorem de destructione tem-
plorum a piratis facta narrantem, cum singula nomi-
natim tradat, fonte bono quodam uti, deinde autem quae
a nobis pervestiganda sunt tradentem, tantum opinionem
suam exponere. Quibus cognitis intellegimus, utrum iure
meritoque scriptor iudicaverit, necne. Plutarchum autem
coniecisse quinque ex causis pro certo habeas. Primum
nautarum nec non piratarum uniuscuiusque aetatis
religionem abhorruisse ab arcanis mysteriis„ quibus a
Persis Mithriaca perpetrata esse cognitum habemuS,
constat. Quamvis enim, cum solis ac stellarum cogni-
tione in navigando nisi sint, verisimile sit eos Solem
et Lunam veneratos esse aliaque sidera, tamen Dei
Solis Invicti Persarum cultus eis peregrinus apparuisset,
neque enim eum mente comprehendere potuissent. Tum
qua ratione piratae Mithriaca perpetraverint minime
intellege. Quo enim loco qui in mari navigando vitam
degebant cultum coluisse putandi sunt ad quem pera-
gendum specus necessarii erant? At dixeris in oris .
terrarum eos Mithram venerari potuisse, neque falso.
Mihi autem constat nulla aetate homines quosdam reli-
gionem habuisse quae cum vitae ac morum ratione
minime consentiret. Accedit tertium argumentum nullo
‘modo verisimile esse Romanos victores ab hostibus illis
piratis victis novum et peregrinissimum cultum didicisse,
neque· intellegi posse, qua ratione Romani Mithriacis a
maritimis illis praedonibus initiati essent. Quis enim
‘est qui credat cives imperii Romani, cum respublica ipsa
nec non deorum cultus florerent, ex narrationi-bus piratarum
victorum novum deum colendum recepisse. Absurdum
denique esse videtur* piratas illos victores mysteriis
patriis initiasse, quod sine dubio non fecissent, nisi cum
iis amicitia fuissent coniuncti. Restat ut intellegas pi-
ratas qui omnia templa scriptore nostro teste destruxerant
ad cultus propagandos minime fuisse propensos.

Attamen minime putem Plutarchi verbis nil de
origine. Mithriacorum ad Romanos perlatorum tradi.

